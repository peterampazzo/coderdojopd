---
title: "Partecipa"
---

Il nostro dojo riesce ad accogliere circa <b>30 bambini</b> ad ogni appuntamento, il numero dipende dalla quantità di volontari e dalla capacità del luogo che ci ospita. Per questo motivo il <b>numero di posti è limitato</b> e viene assegnato in base all’ordine di registrazione al form online che trasmettiamo circa una settimana prima <a href="/calendario/">dell’evento</a> alla <a href="http://eepurl.com/QaW9P">nostra newsletter</a>. Solitamente usiamo <a href="http://www.eventbrite.it/o/coderdojo-padova-6011192849">Eventbrite</a>, ma stiamo provando anche sistemi alternativi per le registrazioni.

# Newsletter ed iscrizioni

Il link di registrazione all’evento mensile viene trasmesso via mail attraverso la <a href="http://eepurl.com/QaW9P">nostra newsletter</a>.

Solitamente inviamo la newsletter un paio di settimane prima dell’evento, mentre apriamo le registrazioni al form la settimana prima. Per sapere quando si tengono i nostri incontri – e quindi sapere quando riceverete la newsletter – potete consultare il nostro calendario.

La registrazione al nostro form di partecipazione (su <a href="http://www.eventbrite.it/o/coderdojo-padova-6011192849">Eventbrite</a>) è necessaria solo ed esclusivamente per i bambini (adulti, uditori, mentor e volontari non devono registrarsi). Se si desidera partecipare con due o più bambini è necessario prendere un biglietto per ogni bambino. Poichè il numero di posti è limitato viene solitamente attivata una lista d’attesa disponibile all’esaurimento dei biglietti dalla stessa pagina.

Per questo chiediamo di comunicarci eventuali disdette all’indirizzo mail <a href="mailto:coderdojopd@gmail.com">coderdojopd@gmail.com</a> il prima possibile.

# Come funziona l’evento

L’incontro di un Dojo dura all’incirca <b>3 ore</b>, durante le quali utilizziamo <a href="http://scratch.mit.edu/">Scratch</a> o altri programmi o kit educativi. L’incontro è diviso in due parti, intervallato da una merenda tutti assieme. Durante il dojo i partecipanti sono affiancati da mentor che possono aiutare durante l’esplorazione e creazione di un progetto. Inoltre chiediamo ai genitori e accompagnatori di restare durante l’incontro (anche loro possono aiutare se lo vogliono!).

Oltre a Scratch, al CoderDojo teniamo incontri di <a href="http://tinkering.exploratorium.edu/">Tinkering</a>, dove utilizziamo oggetti di recupero per realizzare scarabot, cartoline luminose o altre idee creative. Abbiamo fatto un percorso con Unity e un altro su Arduino.

# Cosa dovete portare?

- Un <b>portatile</b> per ogni bambino, possibilmente con già installato il software necessario
- Una <b>merenda</b>
- Un <b>genitore</b>, che dovrà restare per tutta la durata dell’evento

Per realizzare la <b>merenda comune</b> chiediamo, a chi lo desidera, di portare qualcosa tra:

- Acqua, succo di frutta o altre bibite
- Pane oppure fette biscottate
- Marmellata o cioccolata
- Frutta: mele, mandarini, banane, bagigi…
- Popcorn o patatine
- Torte o pizzette

Per qualsiasi dubbio potete contattarci via twitter <a href="https://twitter.com/coderdojopd">@coderdojopd</a>, email <a href="mailto:coderdojopd@gmail.com">coderdojopd@gmail.com</a> o dalla pagina <a href="/contatti/">contatti</a>.
